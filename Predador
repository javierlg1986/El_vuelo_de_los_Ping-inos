Fora unha longa viaxe.

Tanto que non lembraba onde comezara.




O coche avariouse. Forzado, detívenme na beira da estrada.

Érame igual. Tampouco é que fora a ningures.

Chovía.

De súpeto a auga fría resultaba atractiva, refrescante. Saín do coche.

Centos de olores abafáronme, recendentes. Novos e vellos á vez. Coma se atisbase lembranzas de hai millóns de anos.

Afundinme na espesura.




Os sons animais chegábanme claros, palpables. Agora ouvía.

Na distancia, as bestas galopaban cara as chairas. Agora vía.

Ouveei. Corrín tras elas. As miñas fauces desexaban o seu sabor.




Todo era un soño.

Pero… ¿quen espertou, home ou predador?
